[
    {
        "category_name": "سامنے اس کے کبھی اس کی ستائش نہیں کی",
        "poetry_lines": [
            {
                "line1": "سامنے اس کے کبھی اس کی ستائش نہیں کی",
                "line2": "دل نے چاہا بھی اگر ہونٹوں نے جنبش نہیں کی"
            },
            {
                "line1": "اہل محفل پہ کب احوال کھلا ہے اپنا",
                "line2": "میں بھی خاموش رہا اس نے بھی پرسش نہیں کی"
            },
            {
                "line1": "جس قدر اس سے تعلق تھا چلا جاتا ہے",
                "line2": "اس کا کیا رنج ہو جس کی کبھی خواہش نہیں کی"
            },
            {
                "line1": "یہ بھی کیا کم ہے کہ دونوں کا بھرم قائم ہے",
                "line2": "اس نے بخشش نہیں کی ہم نے گزارش نہیں کی"
            },
            {
                "line1": "اک تو ہم کو ادب آداب نے پیاسا رکھا",
                "line2": "اس پہ محفل میں صراحی نے بھی گردش نہیں کی"
            },
            {
                "line1": "ہم کہ دکھ اوڑھ کے خلوت میں پڑے رہتے ہیں",
                "line2": "ہم نے بازار میں زخموں کی نمائش نہیں کی"
            },
            {
                "line1": "اے مرے ابر کرم دیکھ یہ ویرانۂ جاں",
                "line2": "کیا کسی دشت پہ تو نے کبھی بارش نہیں کی"
            },
            {
                "line1": "کٹ مرے اپنے قبیلے کی حفاظت کے لیے",
                "line2": "مقتل شہر میں ٹھہرے رہے جنبش نہیں کی"
            },
            {
                "line1": "وہ ہمیں بھول گیا ہو تو عجب کیا ہے فرازؔ",
                "line2": "ہم نے بھی میل ملاقات کی کوشش نہیں کی"
            }
        ]
    },
    {
        "category_name": "قربتوں میں بھی جدائی کے زمانے مانگے",
        "poetry_lines": [
            {
                "line1": "قربتوں میں بھی جدائی کے زمانے مانگے",
                "line2": "دل وہ بے مہر کہ رونے کے بہانے مانگے"
            },
            {
                "line1": "ہم نہ ہوتے تو کسی اور کے چرچے ہوتے",
                "line2": "خلقت شہر تو کہنے کو فسانے مانگے"
            },
            {
                "line1": "یہی دل تھا کہ ترستا تھا مراسم کے لیے",
                "line2": "اب یہی ترک تعلق کے بہانے مانگے"
            },
            {
                "line1": "اپنا یہ حال کہ جی ہار چکے لٹ بھی چکے",
                "line2": "اور محبت وہی انداز پرانے مانگے"
            },
            {
                "line1": "زندگی ہم ترے داغوں سے رہے شرمندہ",
                "line2": "اور تو ہے کہ سدا آئینہ خانے مانگے"
            },
            {
                "line1": "دل کسی حال پہ قانع ہی نہیں جان فرازؔ",
                "line2": "مل گئے تم بھی تو کیا اور نہ جانے مانگے"
            }
        ]
    },
    {
        "category_name": "میں تو مقتل میں بھی قسمت کا سکندر نکلا",
        "poetry_lines": [
            {
                "line1": "میں تو مقتل میں بھی قسمت کا سکندر نکلا",
                "line2": "قرعۂ فال مرے نام کا اکثر نکلا"
            },
            {
                "line1": "تھا جنہیں زعم وہ دریا بھی مجھی میں ڈوبے",
                "line2": "میں کہ صحرا نظر آتا تھا سمندر نکلا"
            },
            {
                "line1": "میں نے اس جان بہاراں کو بہت یاد کیا",
                "line2": "جب کوئی پھول مری شاخ ہنر پر نکلا"
            },
            {
                "line1": "شہر والوں کی محبت کا میں قائل ہوں مگر",
                "line2": "میں نے جس ہاتھ کو چوما وہی خنجر نکلا"
            },
            {
                "line1": "تو یہیں ہار گیا ہے مرے بزدل دشمن",
                "line2": "مجھ سے تنہا کے مقابل ترا لشکر نکلا"
            },
            {
                "line1": "میں کہ صحرائے محبت کا مسافر تھا فرازؔ",
                "line2": "ایک جھونکا تھا کہ خوشبو کے سفر پر نکلا"
            }
        ]
    },
    {
        "category_name": "زندگی سے یہی گلہ ہے مجھے",
        "poetry_lines": [
            {
                "line1": "زندگی سے یہی گلہ ہے مجھے",
                "line2": "تو بہت دیر سے ملا ہے مجھے"
            },
            {
                "line1": "تو محبت سے کوئی چال تو چل",
                "line2": "ہار جانے کا حوصلہ ہے مجھے"
            },
            {
                "line1": "دل دھڑکتا نہیں ٹپکتا ہے",
                "line2": "کل جو خواہش تھی آبلہ ہے مجھے"
            },
            {
                "line1": "ہم سفر چاہیئے ہجوم نہیں",
                "line2": "اک مسافر بھی قافلہ ہے مجھے"
            },
            {
                "line1": "کوہ کن ہو کہ قیس ہو کہ فرازؔ",
                "line2": "سب میں اک شخص ہی ملا ہے مجھے"
            }
        ]
    },
    {
        "category_name": "تیری باتیں ہی سنانے آئے",
        "poetry_lines": [
            {
                "line1": "تیری باتیں ہی سنانے آئے",
                "line2": "دوست بھی دل ہی دکھانے آئے"
            },
            {
                "line1": "پھول کھلتے ہیں تو ہم سوچتے ہیں",
                "line2": "تیرے آنے کے زمانے آئے"
            },
            {
                "line1": "ایسی کچھ چپ سی لگی ہے جیسے",
                "line2": "ہم تجھے حال سنانے آئے"
            },
            {
                "line1": "عشق تنہا ہے سر منزل غم",
                "line2": "کون یہ بوجھ اٹھانے آئے"
            },
            {
                "line1": "اجنبی دوست ہمیں دیکھ کہ ہم",
                "line2": "کچھ تجھے یاد دلانے آئے"
            },
            {
                "line1": "دل دھڑکتا ہے سفر کے ہنگام",
                "line2": "کاش پھر کوئی بلانے آئے"
            },
            {
                "line1": "اب تو رونے سے بھی دل دکھتا ہے",
                "line2": "شاید اب ہوش ٹھکانے آئے"
            },
            {
                "line1": "کیا کہیں پھر کوئی بستی اجڑی",
                "line2": "لوگ کیوں جشن منانے آئے"
            },
            {
                "line1": "سو رہو موت کے پہلو میں فرازؔ",
                "line2": "نیند کس وقت نہ جانے آئے"
            }
        ]
    },
    {
        "category_name": "تجھ سے مل کر تو یہ لگتا ہے کہ اے اجنبی دوست",
        "poetry_lines": [
            {
                "line1": "تجھ سے مل کر تو یہ لگتا ہے کہ اے اجنبی دوست",
                "line2": "تو مری پہلی محبت تھی مری آخری دوست"
            },
            {
                "line1": "لوگ ہر بات کا افسانہ بنا دیتے ہیں",
                "line2": "یہ تو دنیا ہے مری جاں کئی دشمن کئی دوست"
            },
            {
                "line1": "تیرے قامت سے بھی لپٹی ہے امر بیل کوئی",
                "line2": "میری چاہت کو بھی دنیا کی نظر کھا گئی دوست"
            },
            {
                "line1": "یاد آئی ہے تو پھر ٹوٹ کے یاد آئی ہے",
                "line2": "کوئی گزری ہوئی منزل کوئی بھولی ہوئی دوست"
            },
            {
                "line1": "اب بھی آئے ہو تو احسان تمہارا لیکن",
                "line2": "وہ قیامت جو گزرنی تھی گزر بھی گئی دوست"
            },
            {
                "line1": "تیرے لہجے کی تھکن میں ترا دل شامل ہے",
                "line2": "ایسا لگتا ہے جدائی کی گھڑی آ گئی دوست"
            },
            {
                "line1": "بارش سنگ کا موسم ہے مرے شہر میں تو",
                "line2": "تو یہ شیشے سا بدن لے کے کہاں آ گئی دوست"
            },
            {
                "line1": "میں اسے عہد شکن کیسے سمجھ لوں جس نے",
                "line2": "آخری خط میں یہ لکھا تھا فقط آپ کی دوست"
            }
        ]
    },
    {
        "category_name": "دوست بن کر بھی نہیں ساتھ نبھانے والا",
        "poetry_lines": [
            {
                "line1": "دوست بن کر بھی نہیں ساتھ نبھانے والا",
                "line2": "وہی انداز ہے ظالم کا زمانے والا"
            },
            {
                "line1": "اب اسے لوگ سمجھتے ہیں گرفتار مرا",
                "line2": "سخت نادم ہے مجھے دام میں لانے والا"
            },
            {
                "line1": "صبح دم چھوڑ گیا نکہت گل کی صورت",
                "line2": "رات کو غنچۂ دل میں سمٹ آنے والا"
            },
            {
                "line1": "کیا کہیں کتنے مراسم تھے ہمارے اس سے",
                "line2": "وہ جو اک شخص ہے منہ پھیر کے جانے والا"
            },
            {
                "line1": "تیرے ہوتے ہوئے آ جاتی تھی ساری دنیا",
                "line2": "آج تنہا ہوں تو کوئی نہیں آنے والا"
            },
            {
                "line1": "منتظر کس کا ہوں ٹوٹی ہوئی دہلیز پہ میں",
                "line2": "کون آئے گا یہاں کون ہے آنے والا"
            },
            {
                "line1": "کیا خبر تھی جو مری جاں میں گھلا ہے اتنا",
                "line2": "ہے وہی مجھ کو سر دار بھی لانے والا"
            },
            {
                "line1": "میں نے دیکھا ہے بہاروں میں چمن کو جلتے",
                "line2": "ہے کوئی خواب کی تعبیر بتانے والا"
            },
            {
                "line1": "تم تکلف کو بھی اخلاص سمجھتے ہو فرازؔ",
                "line2": "دوست ہوتا نہیں ہر ہاتھ ملانے والا"
            }
        ]
    },
    {
        "category_name": "یہ کیا کہ سب سے بیاں دل کی حالتیں کرنی",
        "poetry_lines": [
            {
                "line1": "یہ کیا کہ سب سے بیاں دل کی حالتیں کرنی",
                "line2": "فرازؔ تجھ کو نہ آئیں محبتیں کرنی"
            },
            {
                "line1": "یہ قرب کیا ہے کہ تو سامنے ہے اور ہمیں",
                "line2": "شمار ابھی سے جدائی کی ساعتیں کرنی"
            },
            {
                "line1": "کوئی خدا ہو کہ پتھر جسے بھی ہم چاہیں",
                "line2": "تمام عمر اسی کی عبادتیں کرنی"
            },
            {
                "line1": "سب اپنے اپنے قرینے سے منتظر اس کے",
                "line2": "کسی کو شکر کسی کو شکایتیں کرنی"
            },
            {
                "line1": "ہم اپنے دل سے ہی مجبور اور لوگوں کو",
                "line2": "ذرا سی بات پہ برپا قیامتیں کرنی"
            },
            {
                "line1": "ملیں جب ان سے تو مبہم سی گفتگو کرنا",
                "line2": "پھر اپنے آپ سے سو سو وضاحتیں کرنی"
            },
            {
                "line1": "یہ لوگ کیسے مگر دشمنی نباہتے ہیں",
                "line2": "ہمیں تو راس نہ آئیں محبتیں کرنی"
            },
            {
                "line1": "کبھی فرازؔ نئے موسموں میں رو دینا",
                "line2": "کبھی تلاش پرانی رفاقتیں کرنی"
            }
        ]
    },
    {
        "category_name": "سنا ہے لوگ اسے آنکھ بھر کے دیکھتے ہیں",
        "poetry_lines": [
            {
                "line1": "سنا ہے لوگ اسے آنکھ بھر کے دیکھتے ہیں",
                "line2": "سو اس کے شہر میں کچھ دن ٹھہر کے دیکھتے ہیں"
            },
            {
                "line1": "سنا ہے ربط ہے اس کو خراب حالوں سے",
                "line2": "سو اپنے آپ کو برباد کر کے دیکھتے ہیں"
            },
            {
                "line1": "سنا ہے درد کی گاہک ہے چشم ناز اس کی",
                "line2": "سو ہم بھی اس کی گلی سے گزر کے دیکھتے ہیں"
            },
            {
                "line1": "سنا ہے اس کو بھی ہے شعر و شاعری سے شغف",
                "line2": "سو ہم بھی معجزے اپنے ہنر کے دیکھتے ہیں"
            },
            {
                "line1": "سنا ہے بولے تو باتوں سے پھول جھڑتے ہیں",
                "line2": "یہ بات ہے تو چلو بات کر کے دیکھتے ہیں"
            },
            {
                "line1": "سنا ہے رات اسے چاند تکتا رہتا ہے",
                "line2": "ستارے بام فلک سے اتر کے دیکھتے ہیں"
            },
            {
                "line1": "سنا ہے دن کو اسے تتلیاں ستاتی ہیں",
                "line2": "سنا ہے رات کو جگنو ٹھہر کے دیکھتے ہیں"
            },
            {
                "line1": "سنا ہے حشر ہیں اس کی غزال سی آنکھیں",
                "line2": "سنا ہے اس کو ہرن دشت بھر کے دیکھتے ہیں"
            },
            {
                "line1": "سنا ہے رات سے بڑھ کر ہیں کاکلیں اس کی",
                "line2": "سنا ہے شام کو سائے گزر کے دیکھتے ہیں"
            },
            {
                "line1": "سنا ہے اس کی سیہ چشمگی قیامت ہے",
                "line2": "سو اس کو سرمہ فروش آہ بھر کے دیکھتے ہیں"
            },
            {
                "line1": "سنا ہے اس کے لبوں سے گلاب جلتے ہیں",
                "line2": "سو ہم بہار پہ الزام دھر کے دیکھتے ہیں"
            },
            {
                "line1": "سنا ہے آئنہ تمثال ہے جبیں اس کی",
                "line2": "جو سادہ دل ہیں اسے بن سنور کے دیکھتے ہیں"
            },
            {
                "line1": "سنا ہے جب سے حمائل ہیں اس کی گردن میں",
                "line2": "مزاج اور ہی لعل و گہر کے دیکھتے ہیں"
            },
            {
                "line1": "سنا ہے چشم تصور سے دشت امکاں میں",
                "line2": "پلنگ زاویے اس کی کمر کے دیکھتے ہیں"
            },
            {
                "line1": "سنا ہے اس کے بدن کی تراش ایسی ہے",
                "line2": "کہ پھول اپنی قبائیں کتر کے دیکھتے ہیں"
            },
            {
                "line1": "وہ سرو قد ہے مگر بے گل مراد نہیں",
                "line2": "کہ اس شجر پہ شگوفے ثمر کے دیکھتے ہیں"
            },
            {
                "line1": "بس اک نگاہ سے لٹتا ہے قافلہ دل کا",
                "line2": "سو رہروان تمنا بھی ڈر کے دیکھتے ہیں"
            },
            {
                "line1": "سنا ہے اس کے شبستاں سے متصل ہے بہشت",
                "line2": "مکیں ادھر کے بھی جلوے ادھر کے دیکھتے ہیں"
            },
            {
                "line1": "رکے تو گردشیں اس کا طواف کرتی ہیں",
                "line2": "چلے تو اس کو زمانے ٹھہر کے دیکھتے ہیں"
            },
            {
                "line1": "کسے نصیب کہ بے پیرہن اسے دیکھے",
                "line2": "کبھی کبھی در و دیوار گھر کے دیکھتے ہیں"
            },
            {
                "line1": "کہانیاں ہی سہی سب مبالغے ہی سہی",
                "line2": "اگر وہ خواب ہے تعبیر کر کے دیکھتے ہیں"
            },
            {
                "line1": "اب اس کے شہر میں ٹھہریں کہ کوچ کر جائیں",
                "line2": "فرازؔ آؤ ستارے سفر کے دیکھتے ہیں"
            }
        ]
    },
    {
        "category_name": "رنجش ہی سہی دل ہی دکھانے کے لیے آ",
        "poetry_lines": [
            {
                "line1": "رنجش ہی سہی دل ہی دکھانے کے لیے آ",
                "line2": "آ پھر سے مجھے چھوڑ کے جانے کے لیے آ"
            },
            {
                "line1": "کچھ تو مرے پندار محبت کا بھرم رکھ",
                "line2": "تو بھی تو کبھی مجھ کو منانے کے لیے آ"
            },
            {
                "line1": "پہلے سے مراسم نہ سہی پھر بھی کبھی تو",
                "line2": "رسم و رہ دنیا ہی نبھانے کے لیے آ"
            },
            {
                "line1": "کس کس کو بتائیں گے جدائی کا سبب ہم",
                "line2": "تو مجھ سے خفا ہے تو زمانے کے لیے آ"
            },
            {
                "line1": "اک عمر سے ہوں لذت گریہ سے بھی محروم",
                "line2": "اے راحت جاں مجھ کو رلانے کے لیے آ"
            },
            {
                "line1": "اب تک دل خوش فہم کو تجھ سے ہیں امیدیں",
                "line2": "یہ آخری شمعیں بھی بجھانے کے لیے آ"
            }
        ]
    },
    {
        "category_name": "وحشتیں بڑھتی گئیں ہجر کے آزار کے ساتھ",
        "poetry_lines": [
            {
                "line1": "وحشتیں بڑھتی گئیں ہجر کے آزار کے ساتھ",
                "line2": "اب تو ہم بات بھی کرتے نہیں غم خوار کے ساتھ"
            },
            {
                "line1": "ہم نے اک عمر بسر کی ہے غم یار کے ساتھ",
                "line2": "میرؔ دو دن نہ جئے ہجر کے آزار کے ساتھ"
            },
            {
                "line1": "اب تو ہم گھر سے نکلتے ہیں تو رکھ دیتے ہیں",
                "line2": "طاق پر عزت سادات بھی دستار کے ساتھ"
            },
            {
                "line1": "اس قدر خوف ہے اب شہر کی گلیوں میں کہ لوگ",
                "line2": "چاپ سنتے ہیں تو لگ جاتے ہیں دیوار کے ساتھ"
            },
            {
                "line1": "ایک تو خواب لیے پھرتے ہو گلیوں گلیوں",
                "line2": "اس پہ تکرار بھی کرتے ہو خریدار کے ساتھ"
            },
            {
                "line1": "شہر کا شہر ہی ناصح ہو تو کیا کیجئے گا",
                "line2": "ورنہ ہم رند تو بھڑ جاتے ہیں دو چار کے ساتھ"
            },
            {
                "line1": "ہم کو اس شہر میں تعمیر کا سودا ہے جہاں",
                "line2": "لوگ معمار کو چن دیتے ہیں دیوار کے ساتھ"
            },
            {
                "line1": "جو شرف ہم کو ملا کوچۂ جاناں سے فرازؔ",
                "line2": "سوئے مقتل بھی گئے ہیں اسی پندار کے ساتھ"
            }
        ]
    },
    {
        "category_name": "ہوا کے زور سے پندار بام و در بھی گیا",
        "poetry_lines": [
            {
                "line1": "ہوا کے زور سے پندار بام و در بھی گیا",
                "line2": "چراغ کو جو بچاتے تھے ان کا گھر بھی گیا"
            },
            {
                "line1": "پکارتے رہے محفوظ کشتیوں والے",
                "line2": "میں ڈوبتا ہوا دریا کے پار اتر بھی گیا"
            },
            {
                "line1": "اب احتیاط کی دیوار کیا اٹھاتے ہو",
                "line2": "جو چور دل میں چھپا تھا وہ کام کر بھی گیا"
            },
            {
                "line1": "میں چپ رہا کہ اسی میں تھی عافیت جاں کی",
                "line2": "کوئی تو میری طرح تھا جو دار پر بھی گیا"
            },
            {
                "line1": "سلگتے سوچتے ویران موسموں کی طرح",
                "line2": "کڑا تھا عہد جوانی مگر گزر بھی گیا"
            },
            {
                "line1": "جسے بھلا نہ سکا اس کو یاد کیا رکھتا",
                "line2": "جو نام لب پہ رہا ذہن سے اتر بھی گیا"
            },
            {
                "line1": "پھٹی پھٹی ہوئی آنکھوں سے یوں نہ دیکھ مجھے",
                "line2": "تجھے تلاش ہے جس شخص کی وہ مر بھی گیا"
            },
            {
                "line1": "مگر فلک کو عداوت اسی کے گھر سے تھی",
                "line2": "جہاں فرازؔ نہ تھا سیل غم ادھر بھی گیا"
            }
        ]
    },
    {
        "category_name": "ساقیا ایک نظر جام سے پہلے پہلے",
        "poetry_lines": [
            {
                "line1": "ساقیا ایک نظر جام سے پہلے پہلے",
                "line2": "ہم کو جانا ہے کہیں شام سے پہلے پہلے"
            },
            {
                "line1": "نو گرفتار وفا سعئ رہائی ہے عبث",
                "line2": "ہم بھی الجھے تھے بہت دام سے پہلے پہلے"
            },
            {
                "line1": "خوش ہو اے دل کہ محبت تو نبھا دی تو نے",
                "line2": "لوگ اجڑ جاتے ہیں انجام سے پہلے پہلے"
            },
            {
                "line1": "اب ترے ذکر پہ ہم بات بدل دیتے ہیں",
                "line2": "کتنی رغبت تھی ترے نام سے پہلے پہلے"
            },
            {
                "line1": "سامنے عمر پڑی ہے شب تنہائی کی",
                "line2": "وہ مجھے چھوڑ گیا شام سے پہلے پہلے"
            },
            {
                "line1": "کتنا اچھا تھا کہ ہم بھی جیا کرتے تھے فرازؔ",
                "line2": "غیر معروف سے گمنام سے پہلے پہلے"
            }
        ]
    },
    {
        "category_name": "دکھ فسانہ نہیں کہ تجھ سے کہیں",
        "poetry_lines": [
            {
                "line1": "دکھ فسانہ نہیں کہ تجھ سے کہیں",
                "line2": "دل بھی مانا نہیں کہ تجھ سے کہیں"
            },
            {
                "line1": "آج تک اپنی بیکلی کا سبب",
                "line2": "خود بھی جانا نہیں کہ تجھ سے کہیں"
            },
            {
                "line1": "بے طرح حال دل ہے اور تجھ سے",
                "line2": "دوستانہ نہیں کہ تجھ سے کہیں"
            },
            {
                "line1": "ایک تو حرف آشنا تھا مگر",
                "line2": "اب زمانہ نہیں کہ تجھ سے کہیں"
            },
            {
                "line1": "قاصدا ہم فقیر لوگوں کا",
                "line2": "اک ٹھکانہ نہیں کہ تجھ سے کہیں"
            },
            {
                "line1": "اے خدا درد دل ہے بخشش دوست",
                "line2": "آب و دانہ نہیں کہ تجھ سے کہیں"
            },
            {
                "line1": "اب تو اپنا بھی اس گلی میں فرازؔ",
                "line2": "آنا جانا نہیں کہ تجھ سے کہیں"
            }
        ]
    },
    {
        "category_name": "جز ترے کوئی بھی دن رات نہ جانے میرے",
        "poetry_lines": [
            {
                "line1": "جز ترے کوئی بھی دن رات نہ جانے میرے",
                "line2": "تو کہاں ہے مگر اے دوست پرانے میرے"
            },
            {
                "line1": "تو بھی خوشبو ہے مگر میرا تجسس بے کار",
                "line2": "برگ آوارہ کی مانند ٹھکانے میرے"
            },
            {
                "line1": "شمع کی لو تھی کہ وہ تو تھا مگر ہجر کی رات",
                "line2": "دیر تک روتا رہا کوئی سرہانے میرے"
            },
            {
                "line1": "خلق کی بے خبری ہے کہ مری رسوائی",
                "line2": "لوگ مجھ کو ہی سناتے ہیں فسانے میرے"
            },
            {
                "line1": "لٹ کے بھی خوش ہوں کہ اشکوں سے بھرا ہے دامن",
                "line2": "دیکھ غارت گر دل یہ بھی خزانے میرے"
            },
            {
                "line1": "آج اک اور برس بیت گیا اس کے بغیر",
                "line2": "جس کے ہوتے ہوئے ہوتے تھے زمانے میرے"
            },
            {
                "line1": "کاش تو بھی میری آواز کہیں سنتا ہو",
                "line2": "پھر پکارا ہے تجھے دل کی صدا نے میرے"
            },
            {
                "line1": "کاش تو بھی کبھی آ جائے مسیحائی کو",
                "line2": "لوگ آتے ہیں بہت دل کو دکھانے میرے"
            },
            {
                "line1": "کاش اوروں کی طرح میں بھی کبھی کہہ سکتا",
                "line2": "بات سن لی ہے مری آج خدا نے میرے"
            },
            {
                "line1": "تو ہے کس حال میں اے زود فراموش مرے",
                "line2": "مجھ کو تو چھین لیا عہد وفا نے میرے"
            },
            {
                "line1": "چارہ گر یوں تو بہت ہیں مگر اے جان فرازؔ",
                "line2": "جز ترے اور کوئی زخم نہ جانے میرے"
            }
        ]
    },
    {
        "category_name": "خاموش ہو کیوں داد جفا کیوں نہیں دیتے",
        "poetry_lines": [
            {
                "line1": "خاموش ہو کیوں داد جفا کیوں نہیں دیتے",
                "line2": "بسمل ہو تو قاتل کو دعا کیوں نہیں دیتے"
            },
            {
                "line1": "وحشت کا سبب روزن زنداں تو نہیں ہے",
                "line2": "مہر و مہ و انجم کو بجھا کیوں نہیں دیتے"
            },
            {
                "line1": "اک یہ بھی تو انداز علاج غم جاں ہے",
                "line2": "اے چارہ گرو درد بڑھا کیوں نہیں دیتے"
            },
            {
                "line1": "منصف ہو اگر تم تو کب انصاف کرو گے",
                "line2": "مجرم ہیں اگر ہم تو سزا کیوں نہیں دیتے"
            },
            {
                "line1": "رہزن ہو تو حاضر ہے متاع دل و جاں بھی",
                "line2": "رہبر ہو تو منزل کا پتہ کیوں نہیں دیتے"
            },
            {
                "line1": "کیا بیت گئی اب کے فرازؔ اہل چمن پر؟",
                "line2": "یاران قفس مجھ کو صدا کیوں نہیں دیتے"
            }
        ]
    },
    {
        "category_name": "ہر کوئی دل کی ہتھیلی پہ ہے صحرا رکھے",
        "poetry_lines": [
            {
                "line1": "ہر کوئی دل کی ہتھیلی پہ ہے صحرا رکھے",
                "line2": "کس کو سیراب کرے وہ کسے پیاسا رکھے"
            },
            {
                "line1": "عمر بھر کون نبھاتا ہے تعلق اتنا",
                "line2": "اے مری جان کے دشمن تجھے اللہ رکھے"
            },
            {
                "line1": "ہم کو اچھا نہیں لگتا کوئی ہم نام ترا",
                "line2": "کوئی تجھ سا ہو تو پھر نام بھی تجھ سا رکھے"
            },
            {
                "line1": "دل بھی پاگل ہے کہ اس شخص سے وابستہ ہے",
                "line2": "جو کسی اور کا ہونے دے نہ اپنا رکھے"
            },
            {
                "line1": "کم نہیں طمع عبادت بھی تو حرص زر سے",
                "line2": "فقر تو وہ ہے کہ جو دین نہ دنیا رکھے"
            },
            {
                "line1": "ہنس نہ اتنا بھی فقیروں کے اکیلے پن پر",
                "line2": "جا خدا میری طرح تجھ کو بھی تنہا رکھے"
            },
            {
                "line1": "یہ قناعت ہے اطاعت ہے کہ چاہت ہے فرازؔ",
                "line2": "ہم تو راضی ہیں وہ جس حال میں جیسا رکھے"
            }
        ]
    },
    {
        "category_name": "اب کے تجدید وفا کا نہیں امکاں جاناں",
        "poetry_lines": [
            {
                "line1": "اب کے تجدید وفا کا نہیں امکاں جاناں",
                "line2": "یاد کیا تجھ کو دلائیں ترا پیماں جاناں"
            },
            {
                "line1": "یوں ہی موسم کی ادا دیکھ کے یاد آیا ہے",
                "line2": "کس قدر جلد بدل جاتے ہیں انساں جاناں"
            },
            {
                "line1": "زندگی تیری عطا تھی سو ترے نام کی ہے",
                "line2": "ہم نے جیسے بھی بسر کی ترا احساں جاناں"
            },
            {
                "line1": "دل یہ کہتا ہے کہ شاید ہے فسردہ تو بھی",
                "line2": "دل کی کیا بات کریں دل تو ہے ناداں جاناں"
            },
            {
                "line1": "اول اول کی محبت کے نشے یاد تو کر",
                "line2": "بے پیے بھی ترا چہرہ تھا گلستاں جاناں"
            },
            {
                "line1": "آخر آخر تو یہ عالم ہے کہ اب ہوش نہیں",
                "line2": "رگ مینا سلگ اٹھی کہ رگ جاں جاناں"
            },
            {
                "line1": "مدتوں سے یہی عالم نہ توقع نہ امید",
                "line2": "دل پکارے ہی چلا جاتا ہے جاناں جاناں"
            },
            {
                "line1": "ہم بھی کیا سادہ تھے ہم نے بھی سمجھ رکھا تھا",
                "line2": "غم دوراں سے جدا ہے غم جاناں جاناں"
            },
            {
                "line1": "اب کے کچھ ایسی سجی محفل یاراں جاناں",
                "line2": "سر بہ زانو ہے کوئی سر بہ گریباں جاناں"
            },
            {
                "line1": "ہر کوئی اپنی ہی آواز سے کانپ اٹھتا ہے",
                "line2": "ہر کوئی اپنے ہی سائے سے ہراساں جاناں"
            },
            {
                "line1": "جس کو دیکھو وہی زنجیر بہ پا لگتا ہے",
                "line2": "شہر کا شہر ہوا داخل زنداں جاناں"
            },
            {
                "line1": "اب ترا ذکر بھی شاید ہی غزل میں آئے",
                "line2": "اور سے اور ہوئے درد کے عنواں جاناں"
            },
            {
                "line1": "ہم کہ روٹھی ہوئی رت کو بھی منا لیتے تھے",
                "line2": "ہم نے دیکھا ہی نہ تھا موسم ہجراں جاناں"
            },
            {
                "line1": "ہوش آیا تو سبھی خواب تھے ریزہ ریزہ",
                "line2": "جیسے اڑتے ہوئے اوراق پریشاں جاناں"
            }
        ]
    },
    {
        "category_name": "اب اور کیا کسی سے مراسم بڑھائیں ہم",
        "poetry_lines": [
            {
                "line1": "اب اور کیا کسی سے مراسم بڑھائیں ہم",
                "line2": "یہ بھی بہت ہے تجھ کو اگر بھول جائیں ہم"
            },
            {
                "line1": "صحرائے زندگی میں کوئی دوسرا نہ تھا",
                "line2": "سنتے رہے ہیں آپ ہی اپنی صدائیں ہم"
            },
            {
                "line1": "اس زندگی میں اتنی فراغت کسے نصیب",
                "line2": "اتنا نہ یاد آ کہ تجھے بھول جائیں ہم"
            },
            {
                "line1": "تو اتنی دل زدہ تو نہ تھی اے شب فراق",
                "line2": "آ تیرے راستے میں ستارے لٹائیں ہم"
            },
            {
                "line1": "وہ لوگ اب کہاں ہیں جو کہتے تھے کل فرازؔ",
                "line2": "ہے ہے خدا نہ کردہ تجھے بھی رلائیں ہم"
            }
        ]
    },
    {
        "category_name": "اگرچہ زور ہواؤں نے ڈال رکھا ہے",
        "poetry_lines": [
            {
                "line1": "اگرچہ زور ہواؤں نے ڈال رکھا ہے",
                "line2": "مگر چراغ نے لو کو سنبھال رکھا ہے"
            },
            {
                "line1": "محبتوں میں تو ملنا ہے یا اجڑ جانا",
                "line2": "مزاج عشق میں کب اعتدال رکھا ہے"
            },
            {
                "line1": "ہوا میں نشہ ہی نشہ فضا میں رنگ ہی رنگ",
                "line2": "یہ کس نے پیرہن اپنا اچھال رکھا ہے"
            },
            {
                "line1": "بھلے دنوں کا بھروسا ہی کیا رہیں نہ رہیں",
                "line2": "سو میں نے رشتۂ غم کو بحال رکھا ہے"
            },
            {
                "line1": "ہم ایسے سادہ دلوں کو وہ دوست ہو کہ خدا",
                "line2": "سبھی نے وعدۂ فردا پہ ٹال رکھا ہے"
            },
            {
                "line1": "حساب لطف حریفاں کیا ہے جب تو کھلا",
                "line2": "کہ دوستوں نے زیادہ خیال رکھا ہے"
            },
            {
                "line1": "بھری بہار میں اک شاخ پر کھلا ہے گلاب",
                "line2": "کہ جیسے تو نے ہتھیلی پہ گال رکھا ہے"
            },
            {
                "line1": "فرازؔ عشق کی دنیا تو خوبصورت تھی",
                "line2": "یہ کس نے فتنۂ ہجر و وصال رکھا ہے"
            }
        ]
    },
    {
        "category_name": "تیرے قریب آ کے بڑی الجھنوں میں ہوں",
        "poetry_lines": [
            {
                "line1": "تیرے قریب آ کے بڑی الجھنوں میں ہوں",
                "line2": "میں دشمنوں میں ہوں کہ ترے دوستوں میں ہوں"
            },
            {
                "line1": "مجھ سے گریز پا ہے تو ہر راستہ بدل",
                "line2": "میں سنگ راہ ہوں تو سبھی راستوں میں ہوں"
            },
            {
                "line1": "تو آ چکا ہے سطح پہ کب سے خبر نہیں",
                "line2": "بے درد میں ابھی انہیں گہرائیوں میں ہوں"
            },
            {
                "line1": "اے یار خوش دیار تجھے کیا خبر کہ میں",
                "line2": "کب سے اداسیوں کے گھنے جنگلوں میں ہوں"
            },
            {
                "line1": "تو لوٹ کر بھی اہل تمنا کو خوش نہیں",
                "line2": "یاں لٹ کے بھی وفا کے انہی قافلوں میں ہوں"
            },
            {
                "line1": "بدلا نہ میرے بعد بھی موضوع گفتگو",
                "line2": "میں جا چکا ہوں پھر بھی تری محفلوں میں ہوں"
            },
            {
                "line1": "مجھ سے بچھڑ کے تو بھی تو روئے گا عمر بھر",
                "line2": "یہ سوچ لے کہ میں بھی تری خواہشوں میں ہوں"
            },
            {
                "line1": "تو ہنس رہا ہے مجھ پہ مرا حال دیکھ کر",
                "line2": "اور پھر بھی میں شریک ترے قہقہوں میں ہوں"
            },
            {
                "line1": "خود ہی مثال لالۂ صحرا لہو لہو",
                "line2": "اور خود فرازؔ اپنے تماشائیوں میں ہوں"
            }
        ]
    },
    {
        "category_name": "اس قدر مسلسل تھیں شدتیں جدائی کی",
        "poetry_lines": [
            {
                "line1": "اس قدر مسلسل تھیں شدتیں جدائی کی",
                "line2": "آج پہلی بار اس سے میں نے بے وفائی کی"
            },
            {
                "line1": "ورنہ اب تلک یوں تھا خواہشوں کی بارش میں",
                "line2": "یا تو ٹوٹ کر رویا یا غزل سرائی کی"
            },
            {
                "line1": "تج دیا تھا کل جن کو ہم نے تیری چاہت میں",
                "line2": "آج ان سے مجبوراً تازہ آشنائی کی"
            },
            {
                "line1": "ہو چلا تھا جب مجھ کو اختلاف اپنے سے",
                "line2": "تو نے کس گھڑی ظالم میری ہم نوائی کی"
            },
            {
                "line1": "ترک کر چکے قاصد کوئے نامراداں کو",
                "line2": "کون اب خبر لاوے شہر آشنائی کی"
            },
            {
                "line1": "طنز و طعنہ و تہمت سب ہنر ہیں ناصح کے",
                "line2": "آپ سے کوئی پوچھے ہم نے کیا برائی کی"
            },
            {
                "line1": "پھر قفس میں شور اٹھا قیدیوں کا اور صیاد",
                "line2": "دیکھنا اڑا دے گا پھر خبر رہائی کی"
            },
            {
                "line1": "دکھ ہوا جب اس در پر کل فرازؔ کو دیکھا",
                "line2": "لاکھ عیب تھے اس میں خو نہ تھی گدائی کی"
            }
        ]
    },
    {
        "category_name": "اب کے ہم بچھڑے تو شاید کبھی خوابوں میں ملیں",
        "poetry_lines": [
            {
                "line1": "اب کے ہم بچھڑے تو شاید کبھی خوابوں میں ملیں",
                "line2": "جس طرح سوکھے ہوئے پھول کتابوں میں ملیں"
            },
            {
                "line1": "ڈھونڈ اجڑے ہوئے لوگوں میں وفا کے موتی",
                "line2": "یہ خزانے تجھے ممکن ہے خرابوں میں ملیں"
            },
            {
                "line1": "غم دنیا بھی غم یار میں شامل کر لو",
                "line2": "نشہ بڑھتا ہے شرابیں جو شرابوں میں ملیں"
            },
            {
                "line1": "تو خدا ہے نہ مرا عشق فرشتوں جیسا",
                "line2": "دونوں انساں ہیں تو کیوں اتنے حجابوں میں ملیں"
            },
            {
                "line1": "آج ہم دار پہ کھینچے گئے جن باتوں پر",
                "line2": "کیا عجب کل وہ زمانے کو نصابوں میں ملیں"
            },
            {
                "line1": "اب نہ وہ میں نہ وہ تو ہے نہ وہ ماضی ہے فرازؔ",
                "line2": "جیسے دو شخص تمنا کے سرابوں میں ملیں"
            }
        ]
    },
    {
        "category_name": "اب شوق سے کہ جاں سے گزر جانا چاہیئے",
        "poetry_lines": [
            {
                "line1": "اب شوق سے کہ جاں سے گزر جانا چاہیئے",
                "line2": "بول اے ہوائے شہر کدھر جانا چاہیئے"
            },
            {
                "line1": "کب تک اسی کو آخری منزل کہیں گے ہم",
                "line2": "کوئے مراد سے بھی ادھر جانا چاہیئے"
            },
            {
                "line1": "وہ وقت آ گیا ہے کہ ساحل کو چھوڑ کر",
                "line2": "گہرے سمندروں میں اتر جانا چاہیئے"
            },
            {
                "line1": "اب رفتگاں کی بات نہیں کارواں کی ہے",
                "line2": "جس سمت بھی ہو گرد سفر جانا چاہیئے"
            },
            {
                "line1": "کچھ تو ثبوت خون تمنا کہیں ملے",
                "line2": "ہے دل تہی تو آنکھ کو بھر جانا چاہیئے"
            },
            {
                "line1": "یا اپنی خواہشوں کو مقدس نہ جانتے",
                "line2": "یا خواہشوں کے ساتھ ہی مر جانا چاہیئے"
            }
        ]
    },
    {
        "category_name": "اس نے سکوت شب میں بھی اپنا پیام رکھ دیا",
        "poetry_lines": [
            {
                "line1": "اس نے سکوت شب میں بھی اپنا پیام رکھ دیا",
                "line2": "ہجر کی رات بام پر ماہ تمام رکھ دیا"
            },
            {
                "line1": "آمد دوست کی نوید کوئے وفا میں عام تھی",
                "line2": "میں نے بھی اک چراغ سا دل سر شام رکھ دیا"
            },
            {
                "line1": "شدت تشنگی میں بھی غیرت مے کشی رہی",
                "line2": "اس نے جو پھیر لی نظر میں نے بھی جام رکھ دیا"
            },
            {
                "line1": "اس نے نظر نظر میں ہی ایسے بھلے سخن کہے",
                "line2": "میں نے تو اس کے پاؤں میں سارا کلام رکھ دیا"
            },
            {
                "line1": "دیکھو یہ میرے خواب تھے دیکھو یہ میرے زخم ہیں",
                "line2": "میں نے تو سب حساب جاں بر سر عام رکھ دیا"
            },
            {
                "line1": "اب کے بہار نے بھی کیں ایسی شرارتیں کہ بس",
                "line2": "کبک دری کی چال میں تیرا خرام رکھ دیا"
            },
            {
                "line1": "جو بھی ملا اسی کا دل حلقہ بگوش یار تھا",
                "line2": "اس نے تو سارے شہر کو کر کے غلام رکھ دیا"
            },
            {
                "line1": "اور فرازؔ چاہئیں کتنی محبتیں تجھے",
                "line2": "ماؤں نے تیرے نام پر بچوں کا نام رکھ دیا"
            }
        ]
    },
    {
        "category_name": "شعلہ تھا جل بجھا ہوں ہوائیں مجھے نہ دو",
        "poetry_lines": [
            {
                "line1": "شعلہ تھا جل بجھا ہوں ہوائیں مجھے نہ دو",
                "line2": "میں کب کا جا چکا ہوں صدائیں مجھے نہ دو"
            },
            {
                "line1": "جو زہر پی چکا ہوں تمہیں نے مجھے دیا",
                "line2": "اب تم تو زندگی کی دعائیں مجھے نہ دو"
            },
            {
                "line1": "یہ بھی بڑا کرم ہے سلامت ہے جسم ابھی",
                "line2": "اے خسروان شہر قبائیں مجھے نہ دو"
            },
            {
                "line1": "ایسا نہ ہو کبھی کہ پلٹ کر نہ آ سکوں",
                "line2": "ہر بار دور جا کے صدائیں مجھے نہ دو"
            },
            {
                "line1": "کب مجھ کو اعتراف محبت نہ تھا فرازؔ",
                "line2": "کب میں نے یہ کہا ہے سزائیں مجھے نہ دو"
            }
        ]
    },
    {
        "category_name": "اول اول کی دوستی ہے ابھی",
        "poetry_lines": [
            {
                "line1": "اول اول کی دوستی ہے ابھی",
                "line2": "اک غزل ہے کہ ہو رہی ہے ابھی"
            },
            {
                "line1": "میں بھی شہر وفا میں نو وارد",
                "line2": "وہ بھی رک رک کے چل رہی ہے ابھی"
            },
            {
                "line1": "میں بھی ایسا کہاں کا زود شناس",
                "line2": "وہ بھی لگتا ہے سوچتی ہے ابھی"
            },
            {
                "line1": "دل کی وارفتگی ہے اپنی جگہ",
                "line2": "پھر بھی کچھ احتیاط سی ہے ابھی"
            },
            {
                "line1": "گرچہ پہلا سا اجتناب نہیں",
                "line2": "پھر بھی کم کم سپردگی ہے ابھی"
            },
            {
                "line1": "کیسا موسم ہے کچھ نہیں کھلتا",
                "line2": "بوندا باندی بھی دھوپ بھی ہے ابھی"
            },
            {
                "line1": "خود کلامی میں کب یہ نشہ تھا",
                "line2": "جس طرح روبرو کوئی ہے ابھی"
            },
            {
                "line1": "قربتیں لاکھ خوبصورت ہوں",
                "line2": "دوریوں میں بھی دل کشی ہے ابھی"
            },
            {
                "line1": "فصل گل میں بہار پہلا گلاب",
                "line2": "کس کی زلفوں میں ٹانکتی ہے ابھی"
            },
            {
                "line1": "مدتیں ہو گئیں فرازؔ مگر",
                "line2": "وہ جو دیوانگی کہ تھی ہے ابھی"
            }
        ]
    },
    {
        "category_name": "ابھی کچھ اور کرشمے غزل کے دیکھتے ہیں",
        "poetry_lines": [
            {
                "line1": "ابھی کچھ اور کرشمے غزل کے دیکھتے ہیں",
                "line2": "فرازؔ اب ذرا لہجہ بدل کے دیکھتے ہیں"
            },
            {
                "line1": "جدائیاں تو مقدر ہیں پھر بھی جان سفر",
                "line2": "کچھ اور دور ذرا ساتھ چل کے دیکھتے ہیں"
            },
            {
                "line1": "رہ وفا میں حریف خرام کوئی تو ہو",
                "line2": "سو اپنے آپ سے آگے نکل کے دیکھتے ہیں"
            },
            {
                "line1": "تو سامنے ہے تو پھر کیوں یقیں نہیں آتا",
                "line2": "یہ بار بار جو آنکھوں کو مل کے دیکھتے ہیں"
            },
            {
                "line1": "یہ کون لوگ ہیں موجود تیری محفل میں",
                "line2": "جو لالچوں سے تجھے مجھ کو جل کے دیکھتے ہیں"
            },
            {
                "line1": "یہ قرب کیا ہے کہ یک جاں ہوئے نہ دور رہے",
                "line2": "ہزار ایک ہی قالب میں ڈھل کے دیکھتے ہیں"
            },
            {
                "line1": "نہ تجھ کو مات ہوئی ہے نہ مجھ کو مات ہوئی",
                "line2": "سو اب کے دونوں ہی چالیں بدل کے دیکھتے ہیں"
            },
            {
                "line1": "یہ کون ہے سر ساحل کہ ڈوبنے والے",
                "line2": "سمندروں کی تہوں سے اچھل کے دیکھتے ہیں"
            },
            {
                "line1": "ابھی تلک تو نہ کندن ہوئے نہ راکھ ہوئے",
                "line2": "ہم اپنی آگ میں ہر روز جل کے دیکھتے ہیں"
            },
            {
                "line1": "بہت دنوں سے نہیں ہے کچھ اس کی خیر خبر",
                "line2": "چلو فرازؔ کو اے یار چل کے دیکھتے ہیں"
            }
        ]
    },
    {
        "category_name": "اس کو جدا ہوئے بھی زمانہ بہت ہوا",
        "poetry_lines": [
            {
                "line1": "اس کو جدا ہوئے بھی زمانہ بہت ہوا",
                "line2": "اب کیا کہیں یہ قصہ پرانا بہت ہوا"
            },
            {
                "line1": "ڈھلتی نہ تھی کسی بھی جتن سے شب فراق",
                "line2": "اے مرگ ناگہاں ترا آنا بہت ہوا"
            },
            {
                "line1": "ہم خلد سے نکل تو گئے ہیں پر اے خدا",
                "line2": "اتنے سے واقعے کا فسانہ بہت ہوا"
            },
            {
                "line1": "اب ہم ہیں اور سارے زمانے کی دشمنی",
                "line2": "اس سے ذرا سا ربط بڑھانا بہت ہوا"
            },
            {
                "line1": "اب کیوں نہ زندگی پہ محبت کو وار دیں",
                "line2": "اس عاشقی میں جان سے جانا بہت ہوا"
            },
            {
                "line1": "اب تک تو دل کا دل سے تعارف نہ ہو سکا",
                "line2": "مانا کہ اس سے ملنا ملانا بہت ہوا"
            },
            {
                "line1": "کیا کیا نہ ہم خراب ہوئے ہیں مگر یہ دل",
                "line2": "اے یاد یار تیرا ٹھکانہ بہت ہوا"
            },
            {
                "line1": "کہتا تھا ناصحوں سے مرے منہ نہ آئیو",
                "line2": "پھر کیا تھا ایک ہو کا بہانہ بہت ہوا"
            },
            {
                "line1": "لو پھر ترے لبوں پہ اسی بے وفا کا ذکر",
                "line2": "احمد فرازؔ تجھ سے کہا نہ بہت ہوا"
            }
        ]
    },
    {
        "category_name": "ایسے چپ ہیں کہ یہ منزل بھی کڑی ہو جیسے",
        "poetry_lines": [
            {
                "line1": "ایسے چپ ہیں کہ یہ منزل بھی کڑی ہو جیسے",
                "line2": "تیرا ملنا بھی جدائی کی گھڑی ہو جیسے"
            },
            {
                "line1": "اپنے ہی سائے سے ہر گام لرز جاتا ہوں",
                "line2": "راستے میں کوئی دیوار کھڑی ہو جیسے"
            },
            {
                "line1": "کتنے ناداں ہیں ترے بھولنے والے کہ تجھے",
                "line2": "یاد کرنے کے لیے عمر پڑی ہو جیسے"
            },
            {
                "line1": "تیرے ماتھے کی شکن پہلے بھی دیکھی تھی مگر",
                "line2": "یہ گرہ اب کے مرے دل میں پڑی ہو جیسے"
            },
            {
                "line1": "منزلیں دور بھی ہیں منزلیں نزدیک بھی ہیں",
                "line2": "اپنے ہی پاؤں میں زنجیر پڑی ہو جیسے"
            },
            {
                "line1": "آج دل کھول کے روئے ہیں تو یوں خوش ہیں فرازؔ",
                "line2": "چند لمحوں کی یہ راحت بھی بڑی ہو جیسے"
            }
        ]
    },
    {
        "category_name": "گفتگو اچھی لگی ذوق نظر اچھا لگا",
        "poetry_lines": [
            {
                "line1": "گفتگو اچھی لگی ذوق نظر اچھا لگا",
                "line2": "مدتوں کے بعد کوئی ہم سفر اچھا لگا"
            },
            {
                "line1": "دل کا دکھ جانا تو دل کا مسئلہ ہے پر ہمیں",
                "line2": "اس کا ہنس دینا ہمارے حال پر اچھا لگا"
            },
            {
                "line1": "ہر طرح کی بے سر و سامانیوں کے باوجود",
                "line2": "آج وہ آیا تو مجھ کو اپنا گھر اچھا لگا"
            },
            {
                "line1": "باغباں گلچیں کو چاہے جو کہے ہم کو تو پھول",
                "line2": "شاخ سے بڑھ کر کف دل دار پر اچھا لگا"
            },
            {
                "line1": "کوئی مقتل میں نہ پہنچا کون ظالم تھا جسے",
                "line2": "تیغ قاتل سے زیادہ اپنا سر اچھا لگا"
            },
            {
                "line1": "ہم بھی قائل ہیں وفا میں استواری کے مگر",
                "line2": "کوئی پوچھے کون کس کو عمر بھر اچھا لگا"
            },
            {
                "line1": "اپنی اپنی چاہتیں ہیں لوگ اب جو بھی کہیں",
                "line2": "اک پری پیکر کو اک آشفتہ سر اچھا لگا"
            },
            {
                "line1": "میرؔ کے مانند اکثر زیست کرتا تھا فرازؔ",
                "line2": "تھا تو وہ دیوانہ سا شاعر مگر اچھا لگا"
            }
        ]
    },
    {
        "category_name": "ہوئی ہے شام تو آنکھوں میں بس گیا پھر تو",
        "poetry_lines": [
            {
                "line1": "ہوئی ہے شام تو آنکھوں میں بس گیا پھر تو",
                "line2": "کہاں گیا ہے مرے شہر کے مسافر تو"
            },
            {
                "line1": "مری مثال کہ اک نخل خشک صحرا ہوں",
                "line2": "ترا خیال کہ شاخ چمن کا طائر تو"
            },
            {
                "line1": "میں جانتا ہوں کہ دنیا تجھے بدل دے گی",
                "line2": "میں مانتا ہوں کہ ایسا نہیں بظاہر تو"
            },
            {
                "line1": "ہنسی خوشی سے بچھڑ جا اگر بچھڑنا ہے",
                "line2": "یہ ہر مقام پہ کیا سوچتا ہے آخر تو"
            },
            {
                "line1": "فضا اداس ہے رت مضمحل ہے میں چپ ہوں",
                "line2": "جو ہو سکے تو چلا آ کسی کی خاطر تو"
            },
            {
                "line1": "فرازؔ تو نے اسے مشکلوں میں ڈال دیا",
                "line2": "زمانہ صاحب زر اور صرف شاعر تو"
            }
        ]
    },
    {
        "category_name": "اب کیا سوچیں کیا حالات تھے کس کارن یہ زہر پیا ہے",
        "poetry_lines": [
            {
                "line1": "اب کیا سوچیں کیا حالات تھے کس کارن یہ زہر پیا ہے",
                "line2": "ہم نے اس کے شہر کو چھوڑا اور آنکھوں کو موند لیا ہے"
            },
            {
                "line1": "اپنا یہ شیوہ تو نہیں تھا اپنے غم اوروں کو سونپیں",
                "line2": "خود تو جاگتے یا سوتے ہیں اس کو کیوں بے خواب کیا ہے"
            },
            {
                "line1": "خلقت کے آوازے بھی تھے بند اس کے دروازے بھی تھے",
                "line2": "پھر بھی اس کوچے سے گزرے پھر بھی اس کا نام لیا ہے"
            },
            {
                "line1": "ہجر کی رت جاں لیوا تھی پر غلط سبھی اندازے نکلے",
                "line2": "تازہ رفاقت کے موسم تک میں بھی جیا ہوں وہ بھی جیا ہے"
            },
            {
                "line1": "ایک فرازؔ تمہیں تنہا ہو جو اب تک دکھ کے رسیا ہو",
                "line2": "ورنہ اکثر دل والوں نے درد کا رستہ چھوڑ دیا ہے"
            }
        ]
    },
    {
        "category_name": "کیا ایسے کم سخن سے کوئی گفتگو کرے",
        "poetry_lines": [
            {
                "line1": "کیا ایسے کم سخن سے کوئی گفتگو کرے",
                "line2": "جو مستقل سکوت سے دل کو لہو کرے"
            },
            {
                "line1": "اب تو ہمیں بھی ترک مراسم کا دکھ نہیں",
                "line2": "پر دل یہ چاہتا ہے کہ آغاز تو کرے"
            },
            {
                "line1": "تیرے بغیر بھی تو غنیمت ہے زندگی",
                "line2": "خود کو گنوا کے کون تری جستجو کرے"
            },
            {
                "line1": "اب تو یہ آرزو ہے کہ وہ زخم کھائیے",
                "line2": "تا زندگی یہ دل نہ کوئی آرزو کرے"
            },
            {
                "line1": "تجھ کو بھلا کے دل ہے وہ شرمندۂ نظر",
                "line2": "اب کوئی حادثہ ہی ترے روبرو کرے"
            },
            {
                "line1": "چپ چاپ اپنی آگ میں جلتے رہو فرازؔ",
                "line2": "دنیا تو عرض حال سے بے آبرو کرے"
            }
        ]
    },
    {
        "category_name": "کروں نہ یاد مگر کس طرح بھلاؤں اسے",
        "poetry_lines": [
            {
                "line1": "کروں نہ یاد مگر کس طرح بھلاؤں اسے",
                "line2": "غزل بہانہ کروں اور گنگناؤں اسے"
            },
            {
                "line1": "وہ خار خار ہے شاخ گلاب کی مانند",
                "line2": "میں زخم زخم ہوں پھر بھی گلے لگاؤں اسے"
            },
            {
                "line1": "یہ لوگ تذکرے کرتے ہیں اپنے لوگوں کے",
                "line2": "میں کیسے بات کروں اب کہاں سے لاؤں اسے"
            },
            {
                "line1": "مگر وہ زود فراموش زود رنج بھی ہے",
                "line2": "کہ روٹھ جائے اگر یاد کچھ دلاؤں اسے"
            },
            {
                "line1": "وہی جو دولت دل ہے وہی جو راحت جاں",
                "line2": "تمہاری بات پہ اے ناصحو گنواؤں اسے"
            },
            {
                "line1": "جو ہم سفر سر منزل بچھڑ رہا ہے فرازؔ",
                "line2": "عجب نہیں ہے اگر یاد بھی نہ آؤں اسے"
            }
        ]
    },
    {
        "category_name": "قربت بھی نہیں دل سے اتر بھی نہیں جاتا",
        "poetry_lines": [
            {
                "line1": "قربت بھی نہیں دل سے اتر بھی نہیں جاتا",
                "line2": "وہ شخص کوئی فیصلہ کر بھی نہیں جاتا"
            },
            {
                "line1": "آنکھیں ہیں کہ خالی نہیں رہتی ہیں لہو سے",
                "line2": "اور زخم جدائی ہے کہ بھر بھی نہیں جاتا"
            },
            {
                "line1": "وہ راحت جاں ہے مگر اس در بدری میں",
                "line2": "ایسا ہے کہ اب دھیان ادھر بھی نہیں جاتا"
            },
            {
                "line1": "ہم دوہری اذیت کے گرفتار مسافر",
                "line2": "پاؤں بھی ہیں شل شوق سفر بھی نہیں جاتا"
            },
            {
                "line1": "دل کو تری چاہت پہ بھروسہ بھی بہت ہے",
                "line2": "اور تجھ سے بچھڑ جانے کا ڈر بھی نہیں جاتا"
            },
            {
                "line1": "پاگل ہوئے جاتے ہو فرازؔ اس سے ملے کیا",
                "line2": "اتنی سی خوشی سے کوئی مر بھی نہیں جاتا"
            }
        ]
    },
    {
        "category_name": "اس سے پہلے کہ بے وفا ہو جائیں",
        "poetry_lines": [
            {
                "line1": "اس سے پہلے کہ بے وفا ہو جائیں",
                "line2": "کیوں نہ اے دوست ہم جدا ہو جائیں"
            },
            {
                "line1": "تو بھی ہیرے سے بن گیا پتھر",
                "line2": "ہم بھی کل جانے کیا سے کیا ہو جائیں"
            },
            {
                "line1": "تو کہ یکتا تھا بے شمار ہوا",
                "line2": "ہم بھی ٹوٹیں تو جا بجا ہو جائیں"
            },
            {
                "line1": "ہم بھی مجبوریوں کا عذر کریں",
                "line2": "پھر کہیں اور مبتلا ہو جائیں"
            },
            {
                "line1": "ہم اگر منزلیں نہ بن پائے",
                "line2": "منزلوں تک کا راستا ہو جائیں"
            },
            {
                "line1": "دیر سے سوچ میں ہیں پروانے",
                "line2": "راکھ ہو جائیں یا ہوا ہو جائیں"
            },
            {
                "line1": "عشق بھی کھیل ہے نصیبوں کا",
                "line2": "خاک ہو جائیں کیمیا ہو جائیں"
            },
            {
                "line1": "اب کے گر تو ملے تو ہم تجھ سے",
                "line2": "ایسے لپٹیں تری قبا ہو جائیں"
            },
            {
                "line1": "بندگی ہم نے چھوڑ دی ہے فرازؔ",
                "line2": "کیا کریں لوگ جب خدا ہو جائیں"
            }
        ]
    },
    {
        "category_name": "آنکھ سے دور نہ ہو دل سے اتر جائے گا",
        "poetry_lines": [
            {
                "line1": "آنکھ سے دور نہ ہو دل سے اتر جائے گا",
                "line2": "وقت کا کیا ہے گزرتا ہے گزر جائے گا"
            },
            {
                "line1": "اتنا مانوس نہ ہو خلوت غم سے اپنی",
                "line2": "تو کبھی خود کو بھی دیکھے گا تو ڈر جائے گا"
            },
            {
                "line1": "ڈوبتے ڈوبتے کشتی کو اچھالا دے دوں",
                "line2": "میں نہیں کوئی تو ساحل پہ اتر جائے گا"
            },
            {
                "line1": "زندگی تیری عطا ہے تو یہ جانے والا",
                "line2": "تیری بخشش تری دہلیز پہ دھر جائے گا"
            },
            {
                "line1": "ضبط لازم ہے مگر دکھ ہے قیامت کا فرازؔ",
                "line2": "ظالم اب کے بھی نہ روئے گا تو مر جائے گا"
            }
        ]
    },
    {
        "category_name": "جو غیر تھے وہ اسی بات پر ہمارے ہوئے",
        "poetry_lines": [
            {
                "line1": "جو غیر تھے وہ اسی بات پر ہمارے ہوئے",
                "line2": "کہ ہم سے دوست بہت بے خبر ہمارے ہوئے"
            },
            {
                "line1": "کسے خبر وہ محبت تھی یا رقابت تھی",
                "line2": "بہت سے لوگ تجھے دیکھ کر ہمارے ہوئے"
            },
            {
                "line1": "اب اک ہجوم شکستہ دلاں ہے ساتھ اپنے",
                "line2": "جنہیں کوئی نہ ملا ہم سفر ہمارے ہوئے"
            },
            {
                "line1": "کسی نے غم تو کسی نے مزاج غم بخشا",
                "line2": "سب اپنی اپنی جگہ چارہ گر ہمارے ہوئے"
            },
            {
                "line1": "بجھا کے طاق کی شمعیں نہ دیکھ تاروں کو",
                "line2": "اسی جنوں میں تو برباد گھر ہمارے ہوئے"
            },
            {
                "line1": "وہ اعتماد کہاں سے فرازؔ لائیں گے",
                "line2": "کسی کو چھوڑ کے وہ اب اگر ہمارے ہوئے"
            }
        ]
    },
    {
        "category_name": "تجھے ہے مشق ستم کا ملال ویسے ہی",
        "poetry_lines": [
            {
                "line1": "تجھے ہے مشق ستم کا ملال ویسے ہی",
                "line2": "ہماری جان تھی جاں پر وبال ویسے ہی"
            },
            {
                "line1": "چلا تھا ذکر زمانے کی بے وفائی کا",
                "line2": "سو آ گیا ہے تمہارا خیال ویسے ہی"
            },
            {
                "line1": "ہم آ گئے ہیں تہ دام تو نصیب اپنا",
                "line2": "وگرنہ اس نے تو پھینکا تھا جال ویسے ہی"
            },
            {
                "line1": "میں روکنا ہی نہیں چاہتا تھا وار اس کا",
                "line2": "گری نہیں مرے ہاتھوں سے ڈھال ویسے ہی"
            },
            {
                "line1": "زمانہ ہم سے بھلا دشمنی تو کیا رکھتا",
                "line2": "سو کر گیا ہے ہمیں پائمال ویسے ہی"
            },
            {
                "line1": "مجھے بھی شوق نہ تھا داستاں سنانے کا",
                "line2": "فرازؔ اس نے بھی پوچھا تھا حال ویسے ہی"
            }
        ]
    },
    {
        "category_name": "پھر اسی رہ گزار پر شاید",
        "poetry_lines": [
            {
                "line1": "پھر اسی رہ گزار پر شاید",
                "line2": "ہم کبھی مل سکیں مگر شاید"
            },
            {
                "line1": "جن کے ہم منتظر رہے ان کو",
                "line2": "مل گئے اور ہم سفر شاید"
            },
            {
                "line1": "جان پہچان سے بھی کیا ہوگا",
                "line2": "پھر بھی اے دوست غور کر شاید"
            },
            {
                "line1": "اجنبیت کی دھند چھٹ جائے",
                "line2": "چمک اٹھے تری نظر شاید"
            },
            {
                "line1": "زندگی بھر لہو رلائے گی",
                "line2": "یاد یاران بے خبر شاید"
            },
            {
                "line1": "جو بھی بچھڑے وہ کب ملے ہیں فرازؔ",
                "line2": "پھر بھی تو انتظار کر شاید"
            }
        ]
    },
    {
        "category_name": "جب بھی دل کھول کے روئے ہوں گے",
        "poetry_lines": [
            {
                "line1": "جب بھی دل کھول کے روئے ہوں گے",
                "line2": "لوگ آرام سے سوئے ہوں گے"
            },
            {
                "line1": "بعض اوقات بہ مجبوریٔ دل",
                "line2": "ہم تو کیا آپ بھی روئے ہوں گے"
            },
            {
                "line1": "صبح تک دست صبا نے کیا کیا",
                "line2": "پھول کانٹوں میں پروئے ہوں گے"
            },
            {
                "line1": "وہ سفینے جنہیں طوفاں نہ ملے",
                "line2": "ناخداؤں نے ڈبوئے ہوں گے"
            },
            {
                "line1": "رات بھر ہنستے ہوئے تاروں نے",
                "line2": "ان کے عارض بھی بھگوئے ہوں گے"
            },
            {
                "line1": "کیا عجب ہے وہ ملے بھی ہوں فرازؔ",
                "line2": "ہم کسی دھیان میں کھوئے ہوں گے"
            }
        ]
    },
    {
        "category_name": "کٹھن ہے راہ گزر تھوڑی دور ساتھ چلو",
        "poetry_lines": [
            {
                "line1": "کٹھن ہے راہ گزر تھوڑی دور ساتھ چلو",
                "line2": "بہت کڑا ہے سفر تھوڑی دور ساتھ چلو"
            },
            {
                "line1": "تمام عمر کہاں کوئی ساتھ دیتا ہے",
                "line2": "یہ جانتا ہوں مگر تھوڑی دور ساتھ چلو"
            },
            {
                "line1": "نشے میں چور ہوں میں بھی تمہیں بھی ہوش نہیں",
                "line2": "بڑا مزہ ہو اگر تھوڑی دور ساتھ چلو"
            },
            {
                "line1": "یہ ایک شب کی ملاقات بھی غنیمت ہے",
                "line2": "کسے ہے کل کی خبر تھوڑی دور ساتھ چلو"
            },
            {
                "line1": "ابھی تو جاگ رہے ہیں چراغ راہوں کے",
                "line2": "ابھی ہے دور سحر تھوڑی دور ساتھ چلو"
            },
            {
                "line1": "طواف منزل جاناں ہمیں بھی کرنا ہے",
                "line2": "فرازؔ تم بھی اگر تھوڑی دور ساتھ چلو"
            }
        ]
    },
    {
        "category_name": "روگ ایسے بھی غم یار سے لگ جاتے ہیں",
        "poetry_lines": [
            {
                "line1": "روگ ایسے بھی غم یار سے لگ جاتے ہیں",
                "line2": "در سے اٹھتے ہیں تو دیوار سے لگ جاتے ہیں"
            },
            {
                "line1": "عشق آغاز میں ہلکی سی خلش رکھتا ہے",
                "line2": "بعد میں سیکڑوں آزار سے لگ جاتے ہیں"
            },
            {
                "line1": "پہلے پہلے ہوس اک آدھ دکاں کھولتی ہے",
                "line2": "پھر تو بازار کے بازار سے لگ جاتے ہیں"
            },
            {
                "line1": "بے بسی بھی کبھی قربت کا سبب بنتی ہے",
                "line2": "رو نہ پائیں تو گلے یار سے لگ جاتے ہیں"
            },
            {
                "line1": "کترنیں غم کی جو گلیوں میں اڑی پھرتی ہیں",
                "line2": "گھر میں لے آؤ تو انبار سے لگ جاتے ہیں"
            },
            {
                "line1": "داغ دامن کے ہوں دل کے ہوں کہ چہرے کے فرازؔ",
                "line2": "کچھ نشاں عمر کی رفتار سے لگ جاتے ہیں"
            }
        ]
    },
    {
        "category_name": "یوں ہی مر مر کے جئیں وقت گزارے جائیں",
        "poetry_lines": [
            {
                "line1": "یوں ہی مر مر کے جئیں وقت گزارے جائیں",
                "line2": "زندگی ہم ترے ہاتھوں سے نہ مارے جائیں"
            },
            {
                "line1": "اب زمیں پر کوئی گوتم نہ محمد نہ مسیح",
                "line2": "آسمانوں سے نئے لوگ اتارے جائیں"
            },
            {
                "line1": "وہ جو موجود نہیں اس کی مدد چاہتے ہیں",
                "line2": "وہ جو سنتا ہی نہیں اس کو پکارے جائیں"
            },
            {
                "line1": "باپ لرزاں ہے کہ پہنچی نہیں بارات اب تک",
                "line2": "اور ہم جولیاں دلہن کو سنوارے جائیں"
            },
            {
                "line1": "ہم کہ نادان جواری ہیں سبھی جانتے ہیں",
                "line2": "دل کی بازی ہو تو جی جان سے ہارے جائیں"
            },
            {
                "line1": "تج دیا تم نے در یار بھی اکتا کے فرازؔ",
                "line2": "اب کہاں ڈھونڈھنے غم خوار تمہارے جائیں"
            }
        ]
    },
    {
        "category_name": "عاشقی میں میرؔ جیسے خواب مت دیکھا کرو",
        "poetry_lines": [
            {
                "line1": "عاشقی میں میرؔ جیسے خواب مت دیکھا کرو",
                "line2": "باؤلے ہو جاؤ گے مہتاب مت دیکھا کرو"
            },
            {
                "line1": "جستہ جستہ پڑھ لیا کرنا مضامین وفا",
                "line2": "پر کتاب عشق کا ہر باب مت دیکھا کرو"
            },
            {
                "line1": "اس تماشے میں الٹ جاتی ہیں اکثر کشتیاں",
                "line2": "ڈوبنے والوں کو زیر آب مت دیکھا کرو"
            },
            {
                "line1": "مے کدے میں کیا تکلف مے کشی میں کیا حجاب",
                "line2": "بزم ساقی میں ادب آداب مت دیکھا کرو"
            },
            {
                "line1": "ہم سے درویشوں کے گھر آؤ تو یاروں کی طرح",
                "line2": "ہر جگہ خس خانہ و برفاب مت دیکھا کرو"
            },
            {
                "line1": "مانگے تانگے کی قبائیں دیر تک رہتی نہیں",
                "line2": "یار لوگوں کے لقب القاب مت دیکھا کرو"
            },
            {
                "line1": "تشنگی میں لب بھگو لینا بھی کافی ہے فرازؔ",
                "line2": "جام میں صہبا ہے یا زہراب مت دیکھا کرو"
            }
        ]
    },
    {
        "category_name": "عجب جنون مسافت میں گھر سے نکلا تھا",
        "poetry_lines": [
            {
                "line1": "عجب جنون مسافت میں گھر سے نکلا تھا",
                "line2": "خبر نہیں ہے کہ سورج کدھر سے نکلا تھا"
            },
            {
                "line1": "یہ کون پھر سے انہیں راستوں میں چھوڑ گیا",
                "line2": "ابھی ابھی تو عذاب سفر سے نکلا تھا"
            },
            {
                "line1": "یہ تیر دل میں مگر بے سبب نہیں اترا",
                "line2": "کوئی تو حرف لب چارہ گر سے نکلا تھا"
            },
            {
                "line1": "یہ اب جو آگ بنا شہر شہر پھیلا ہے",
                "line2": "یہی دھواں مرے دیوار و در سے نکلا تھا"
            },
            {
                "line1": "میں رات ٹوٹ کے رویا تو چین سے سویا",
                "line2": "کہ دل کا زہر مری چشم تر سے نکلا تھا"
            },
            {
                "line1": "یہ اب جو سر ہیں خمیدہ کلاہ کی خاطر",
                "line2": "یہ عیب بھی تو ہم اہل ہنر سے نکلا تھا"
            },
            {
                "line1": "وہ قیس اب جسے مجنوں پکارتے ہیں فرازؔ",
                "line2": "تری طرح کوئی دیوانہ گھر سے نکلا تھا"
            }
        ]
    },
    {
        "category_name": "جس سمت بھی دیکھوں نظر آتا ہے کہ تم ہو",
        "poetry_lines": [
            {
                "line1": "جس سمت بھی دیکھوں نظر آتا ہے کہ تم ہو",
                "line2": "اے جان جہاں یہ کوئی تم سا ہے کہ تم ہو"
            },
            {
                "line1": "یہ خواب ہے خوشبو ہے کہ جھونکا ہے کہ پل ہے",
                "line2": "یہ دھند ہے بادل ہے کہ سایا ہے کہ تم ہو"
            },
            {
                "line1": "اس دید کی ساعت میں کئی رنگ ہیں لرزاں",
                "line2": "میں ہوں کہ کوئی اور ہے دنیا ہے کہ تم ہو"
            },
            {
                "line1": "دیکھو یہ کسی اور کی آنکھیں ہیں کہ میری",
                "line2": "دیکھوں یہ کسی اور کا چہرہ ہے کہ تم ہو"
            },
            {
                "line1": "یہ عمر گریزاں کہیں ٹھہرے تو یہ جانوں",
                "line2": "ہر سانس میں مجھ کو یہی لگتا ہے کہ تم ہو"
            },
            {
                "line1": "ہر بزم میں موضوع سخن دل زدگاں کا",
                "line2": "اب کون ہے شیریں ہے کہ لیلیٰ ہے کہ تم ہو"
            },
            {
                "line1": "اک درد کا پھیلا ہوا صحرا ہے کہ میں ہوں",
                "line2": "اک موج میں آیا ہوا دریا ہے کہ تم ہو"
            },
            {
                "line1": "وہ وقت نہ آئے کہ دل زار بھی سوچے",
                "line2": "اس شہر میں تنہا کوئی ہم سا ہے کہ تم ہو"
            },
            {
                "line1": "آباد ہم آشفتہ سروں سے نہیں مقتل",
                "line2": "یہ رسم ابھی شہر میں زندہ ہے کہ تم ہو"
            },
            {
                "line1": "اے جان فرازؔ اتنی بھی توفیق کسے تھی",
                "line2": "ہم کو غم ہستی بھی گوارا ہے کہ تم ہو"
            }
        ]
    },
    {
        "category_name": "ایسا ہے کہ سب خواب مسلسل نہیں ہوتے",
        "poetry_lines": [
            {
                "line1": "ایسا ہے کہ سب خواب مسلسل نہیں ہوتے",
                "line2": "جو آج تو ہوتے ہیں مگر کل نہیں ہوتے"
            },
            {
                "line1": "اندر کی فضاؤں کے کرشمے بھی عجب ہیں",
                "line2": "مینہ ٹوٹ کے برسے بھی تو بادل نہیں ہوتے"
            },
            {
                "line1": "کچھ مشکلیں ایسی ہیں کہ آساں نہیں ہوتیں",
                "line2": "کچھ ایسے معمے ہیں کبھی حل نہیں ہوتے"
            },
            {
                "line1": "شائستگیٔ غم کے سبب آنکھوں کے صحرا",
                "line2": "نمناک تو ہو جاتے ہیں جل تھل نہیں ہوتے"
            },
            {
                "line1": "کیسے ہی تلاطم ہوں مگر قلزم جاں میں",
                "line2": "کچھ یاد جزیرے ہیں کہ اوجھل نہیں ہوتے"
            },
            {
                "line1": "عشاق کے مانند کئی اہل ہوس بھی",
                "line2": "پاگل تو نظر آتے ہیں پاگل نہیں ہوتے"
            },
            {
                "line1": "سب خواہشیں پوری ہوں فرازؔ ایسا نہیں ہے",
                "line2": "جیسے کئی اشعار مکمل نہیں ہوتے"
            }
        ]
    },
    {
        "category_name": "سلسلے توڑ گیا وہ سبھی جاتے جاتے",
        "poetry_lines": [
            {
                "line1": "سلسلے توڑ گیا وہ سبھی جاتے جاتے",
                "line2": "ورنہ اتنے تو مراسم تھے کہ آتے جاتے"
            },
            {
                "line1": "شکوۂ ظلمت شب سے تو کہیں بہتر تھا",
                "line2": "اپنے حصے کی کوئی شمع جلاتے جاتے"
            },
            {
                "line1": "کتنا آساں تھا ترے ہجر میں مرنا جاناں",
                "line2": "پھر بھی اک عمر لگی جان سے جاتے جاتے"
            },
            {
                "line1": "جشن مقتل ہی نہ برپا ہوا ورنہ ہم بھی",
                "line2": "پا بجولاں ہی سہی ناچتے گاتے جاتے"
            },
            {
                "line1": "اس کی وہ جانے اسے پاس وفا تھا کہ نہ تھا",
                "line2": "تم فرازؔ اپنی طرف سے تو نبھاتے جاتے"
            }
        ]
    }
]