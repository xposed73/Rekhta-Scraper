
vo ham nahīñ jinheñ sahnā ye jabr aa jaatā 
tirī judā.ī meñ kis tarah sabr aa jaatā 
fasīleñ toḌ na dete jo ab ke ahl-e-qafas 
tū aur tarah kā elān-e-jabr aa jaatā 
vo fāsla thā duā aur mustajābī meñ 
ki dhuup māñgne jaate to abr aa jaatā 
vo mujh ko chhoḌ ke jis aadmī ke paas gayā 
barābarī kā bhī hotā to sabr aa jaatā 
vazīr o shaah bhī ḳhas-ḳhānoñ se nikal aate 
agar gumān meñ añgār-e-qabr aa jaatā 