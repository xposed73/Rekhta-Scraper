
saare rishte tabāh kar aayā 
dil-e-barbād apne ghar aayā 
āḳhirash ḳhuun thūkne se miyāñ 
baat meñ terī kyā asar aayā 
thā ḳhabar meñ ziyāñ dil o jaañ kā 
har taraf se maiñ be-ḳhabar aayā 
ab yahāñ hosh meñ kabhī apne 
nahīñ ā.ūñgā maiñ agar aayā 
maiñ rahā umr bhar judā ḳhud se 
yaad maiñ ḳhud ko umr bhar aayā 
vo jo dil naam kā thā ek nafar 
aaj maiñ is se bhī mukar aayā 
muddatoñ ba.ad ghar gayā thā maiñ 
jaate hī maiñ vahāñ se Dar aayā 