
hamīñ se apnī navā ham-kalām hotī rahī 
ye teġh apne lahū meñ niyām hotī rahī 
muqābil-e-saf-e-a.adā jise kiyā āġhāz 
vo jañg apne hī dil meñ tamām hotī rahī 
koī masīhā na īfā-e-ahd ko pahuñchā 
bahut talāsh pas-e-qatl-e-ām hotī rahī 
ye barhaman kā karam vo atā-e-shaiḳh-e-haram 
kabhī hayāt kabhī mai harām hotī rahī 
jo kuchh bhī ban na paḌā 'faiz' luT ke yāroñ se 
to rahzanoñ se duā-o-salām hotī rahī 