
kuchh pahle in āñkhoñ aage kyā kyā na nazārā guzre thā 
kyā raushan ho jaatī thī galī jab yaar hamārā guzre thā 
the kitne achchhe log ki jin ko apne ġham se fursat thī 
sab pūchheñ the ahvāl jo koī dard kā maarā guzre thā 
ab ke ḳhizāñ aisī Thahrī vo saare zamāne bhuul ga.e 
jab mausam-e-gul har phere meñ aa aa ke dobārā guzre thā 
thī yāroñ kī bohtāt to ham aġhyār se bhī bezār na the 
jab mil baiThe to dushman kā bhī saath gavārā guzre thā 
ab to haath sujhā.ī na deve lekin ab se pahle to 
aañkh uThte hī ek nazar meñ aalam saarā guzre thā 