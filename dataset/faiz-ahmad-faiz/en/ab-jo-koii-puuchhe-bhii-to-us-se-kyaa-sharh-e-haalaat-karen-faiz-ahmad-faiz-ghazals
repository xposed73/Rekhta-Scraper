
ab jo koī pūchhe bhī to us se kyā sharh-e-hālāt kareñ 
dil Thahre to dard sunā.eñ dard thame to baat kareñ 
shaam huī phir josh-e-qadah ne bazm-e-harīfāñ raushan kī 
ghar ko aag lagā.eñ ham bhī raushan apnī raat kareñ 
qatl-e-dil-o-jāñ apne sar hai apnā lahū apnī gardan pe 
mohr-ba-lab baiThe haiñ kis kā shikva kis ke saath kareñ 
hijr meñ shab bhar dard-o-talab ke chāñd sitāre saath rahe 
sub.h kī vīrānī meñ yaaro kaise basar auqāt kareñ 