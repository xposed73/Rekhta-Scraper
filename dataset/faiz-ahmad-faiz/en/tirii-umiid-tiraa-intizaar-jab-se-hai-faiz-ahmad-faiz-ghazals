
tirī umiid tirā intizār jab se hai 
na shab ko din se shikāyat na din ko shab se hai 
kisī kā dard ho karte haiñ tere naam raqam 
gila hai jo bhī kisī se tire sabab se hai 
huā hai jab se dil-e-nā-subūr be-qābū 
kalām tujh se nazar ko baḌe adab se hai 
agar sharar hai to bhaḌke jo phuul hai to khile 
tarah tarah kī talab tere rañg-e-lab se hai 
kahāñ ga.e shab-e-furqat ke jāgne vaale 
sitāra-e-saharī ham-kalām kab se hai 