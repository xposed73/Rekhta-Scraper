
kab Thahregā dard ai dil kab raat basar hogī 
sunte the vo ā.eñge sunte the sahar hogī 
kab jaan lahū hogī kab ashk guhar hogā 
kis din tirī shunvā.ī ai dīda-e-tar hogī 
kab mahkegī fasl-e-gul kab bahkegā mai-ḳhāna 
kab sub.h-e-suḳhan hogī kab shām-e-nazar hogī 
vaa.iz hai na zāhid hai nāseh hai na qātil hai 
ab shahr meñ yāroñ kī kis tarah basar hogī 
kab tak abhī rah dekheñ ai qāmat-e-jānāna 
kab hashr muayyan hai tujh ko to ḳhabar hogī 