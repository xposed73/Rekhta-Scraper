
ab kyā socheñ kyā hālāt the kis kāran ye zahr piyā hai 
ham ne us ke shahr ko chhoḌā aur āñkhoñ ko muuñd liyā hai 
apnā ye sheva to nahīñ thā apne ġham auroñ ko sauñpeñ 
ḳhud to jāgte yā sote haiñ us ko kyuuñ be-ḳhvāb kiyā hai 
ḳhilqat ke āvāze bhī the band us ke darvāze bhī the 
phir bhī us kūche se guzre phir bhī us kā naam liyā hai 
hijr kī rut jāñ-levā thī par ġhalat sabhī andāze nikle 
taaza rifāqat ke mausam tak maiñ bhī jiyā huuñ vo bhī jiyā hai 
ek 'farāz' tumhīñ tanhā ho jo ab tak dukh ke rasiyā ho 
varna aksar dil vāloñ ne dard kā rasta chhoḌ diyā hai 