
ishq betāb-e-jāñ-gudāzī hai 
husn mushtāq-e-dil-navāzī hai 
ashk ḳhūnīñ suuñ jo kiyā hai vazū 
maz.hab-e-ishq meñ namāzī hai 
jo huā rāz-e-ishq suuñ āgāh 
vo zamāne kā faḳhr-e-rāzī hai 
pāk-bāzāñ suuñ yuuñ huā mafhūm 
ishq mazmūn-e-pāk-bāzī hai 
jā ke pahuñchī hai hadd-e-zulmat kuuñ 
bas-ki tujh zulf meñ darāzī hai 
tajrabe suuñ huā mujhe zāhir 
naaz mafhūm be-niyāzī hai 
ai 'valī' aish-e-zāhirī kā sabab 
jalva-e-shāhid-e-majāzī hai 