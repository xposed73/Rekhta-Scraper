
dil kuuñ tujh baaj be-qarārī hai 
chashm kā kaam ashk-bārī hai 
shab-e-furqat meñ monis o hamdam 
be-qarāroñ kuuñ āh-o-zārī hai 
ai azīzāñ mujhe nahīñ bardāsht 
sañg-dil kā firāq bhārī hai 
faiz suuñ tujh firāq ke sājan 
chashm-e-giryāñ kā kaam jaarī hai 
fauqiyat le gayā huuñ bulbul suuñ 
garche mansab meñ do-hazārī hai 
ishq-bāzoñ ke haq meñ qātil kī 
har nigah ḳhanjar o kaTārī hai 
ātish-e-hijr-e-lāla-rū suuñ 'valī' 
daaġh siine meñ yādgārī hai 