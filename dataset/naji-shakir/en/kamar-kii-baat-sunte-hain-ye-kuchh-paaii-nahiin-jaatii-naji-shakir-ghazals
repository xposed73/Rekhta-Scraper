
kamar kī baat sunte haiñ ye kuchh paa.ī nahīñ jaatī 
kahe haiñ baat aisī ḳhayāl meñ mere nahīñ aatī 
jo chāho sair-e-dariyā vaqf hai mujh chashm kī kashtī 
har ek mū-e-palak merā hai goyā ghaaT ḳhairātī 
ba-rañg us ke nahīñ mahbūb dil rone ko āshiq ke 
sa.ādat ḳhaañ hai laḌkā vaz.a kar letā hai barsātī 
jo koī aslī hai ThanDā garm yāqūtī meñ kyūñkar ho 
na laave taab tere lab kī jo nāmard hai zaatī 
na dekhā baaġh meñ nargis niiñ tujh kuuñ sharm jaane siiñ 
isī ġham meñ huī hai sar-nigūñ vo vaqt nahīñ paatī 
kahāñ mumkin hai 'nājī' sā ki taqvā aur salāh aave 
nigāh-e-mast-e-ḳhūbāñ vo nahīñ letā ḳharābātī 