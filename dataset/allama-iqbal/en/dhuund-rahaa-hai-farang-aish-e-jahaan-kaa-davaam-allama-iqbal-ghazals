
DhūñD rahā hai farañg aish-e-jahāñ kā davām 
vā-e-tamannā-e-ḳhām vā-e-tamannā-e-ḳhām 
pīr-e-haram ne kahā sun ke merī rūedād 
puḳhta hai terī fuġhāñ ab na ise dil meñ thaam 
thā arenī go kalīm maiñ arenī go nahīñ 
us ko taqāzā ravā mujh pe taqāzā harām 
garche hai ifshā-e-rāz ahl-e-nazar kī fuġhāñ 
ho nahīñ saktā kabhī sheva-e-rindāna aam 
halqa-e-sūfī meñ zikr be-nam o be-soz-o-sāz 
maiñ bhī rahā tishna-kām tū bhī rahā tishna-kām 
ishq tirī intihā ishq mirī intihā 
tū bhī abhī nā-tamām maiñ bhī abhī nā-tamām 
aah ki khoyā gayā tujh se faqīrī kā raaz 
varna hai māl-e-faqīr saltanat-e-rūm-o-shām 