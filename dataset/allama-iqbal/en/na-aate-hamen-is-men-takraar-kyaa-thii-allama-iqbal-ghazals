
na aate hameñ is meñ takrār kyā thī 
magar va.ada karte hue aar kyā thī 
tumhāre payāmī ne sab raaz kholā 
ḳhatā is meñ bande kī sarkār kyā thī 
bharī bazm meñ apne āshiq ko taaḌā 
tirī aañkh mastī meñ hushyār kyā thī 
ta.ammul to thā un ko aane meñ qāsid 
magar ye batā tarz-e-inkār kyā thī 
khiñche ḳhud-baḳhud jānib-e-tūr muusā 
kashish terī ai shauq-e-dīdār kyā thī 
kahīñ zikr rahtā hai 'iqbāl' terā 
fusūñ thā koī terī guftār kyā thī 