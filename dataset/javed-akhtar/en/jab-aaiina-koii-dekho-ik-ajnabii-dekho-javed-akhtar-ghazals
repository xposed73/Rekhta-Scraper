
jab ā.īna koī dekho ik ajnabī dekho 
kahāñ pe laa.ī hai tum ko ye zindagī dekho 
mohabbatoñ meñ kahāñ apne vāste fursat 
jise bhī chāhe vo chāhe mirī ḳhushī dekho 
jo ho sake to ziyāda hī chāhnā mujh ko 
kabhī jo merī mohabbat meñ kuchh kamī dekho 
jo duur jaa.e to ġham hai jo paas aa.e to dard 
na jaane kyā hai vo kambaḳht aadmī dekho 
ujālā to nahīñ kah sakte is ko ham lekin 
zarā sī kam to huī hai ye tīrgī dekho 