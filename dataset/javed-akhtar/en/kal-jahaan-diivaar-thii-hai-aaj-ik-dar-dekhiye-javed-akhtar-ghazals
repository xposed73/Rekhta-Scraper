
kal jahāñ dīvār thī hai aaj ik dar dekhiye 
kyā samā.ī thī bhalā dīvāne ke sar dekhiye 
pur-sukūñ lagtī hai kitnī jhiil ke paanī pe bat 
pairoñ kī be-tābiyāñ paanī ke andar dekhiye 
chhoḌ kar jis ko ga.e the aap koī aur thā 
ab maiñ koī aur huuñ vāpas to aa kar dekhiye 
zehn-e-insānī idhar āfāq kī vus.at udhar 
ek manzar hai yahāñ andar ki bāhar dekhiye 
aql ye kahtī duniyā miltī hai bāzār meñ 
dil magar ye kahtā hai kuchh aur behtar dekhiye 