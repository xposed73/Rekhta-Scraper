
shor yūñhī na parindoñ ne machāyā hogā 
koī jañgal kī taraf shahr se aayā hogā 
peḌ ke kāTne vāloñ ko ye mālūm to thā 
jism jal jā.eñge jab sar pe na saaya hogā 
bānī-e-jashn-e-bahārāñ ne ye sochā bhī nahīñ 
kis ne kāñToñ ko lahū apnā pilāyā hogā 
bijlī ke taar pe baiThā huā hañstā panchhī 
sochtā hai ki vo jañgal to parāyā hogā 
apne jañgal se jo ghabrā ke uḌe the pyāse 
har sarāb un ko samundar nazar aayā hogā 