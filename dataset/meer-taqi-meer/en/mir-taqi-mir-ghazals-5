
aage jamāl-e-yār ke ma.azūr ho gayā 
gul ik chaman meñ dīda-e-be-nūr ho gayā 
ik chashm-e-muntazar hai ki dekhe hai kab se raah 
joñ zaḳhm terī duurī meñ nāsūr ho gayā 
qismat to dekh shaiḳh ko jab lahar aa.ī tab 
darvāza shīra ḳhāne kā ma.amūr ho gayā 
pahuñchā qarīb marg ke vo said-e-nā-qubūl 
jo terī said-e-gāh se Tak duur ho gayā 
dekhā ye nāv-nosh ki nīsh-e-firāq se 
siina tamām ḳhāna-e-zambūr ho gayā 
is māh-e-chārdah kā chhape ishq kyūñke aah 
ab to tamām shahr meñ mash.hūr ho gayā 
shāyad kaso ke dil ko lagī us galī meñ choT 
merī baġhal meñ shīsha-e-dil chuur ho gayā 
lāsha mirā tasallī na zer-e-zamīñ huā 
jab tak na aan kar vo sar-e-gor ho gayā 
dekhā jo maiñ ne yaar to vo 'mīr' hī nahīñ 
tere ġham-e-firāq meñ ranjūr ho gayā 