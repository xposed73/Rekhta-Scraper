
banī thī kuchh ik us se muddat ke baad 
so phir bigḌī pahlī hī sohbat ke baad 
judā.ī ke hālāt maiñ kyā kahūñ 
qayāmat thī ek ek saa.at ke baad 
muā kohkan be-sutūñ khod kar 
ye rāhat huī aisī mehnat ke baad 
lagā aag paanī ko dauḌe hai tū 
ye garmī tirī is sharārat ke baad 
kahe ko hamāre kab un ne sunā 
koī baat maanī so minnat ke baad 
suḳhan kī na taklīf ham se karo 
lahū Tapke hai ab shikāyat ke baad 
nazar 'mīr' ne kaisī hasrat se kī 
bahut ro.e ham us kī ruḳhsat ke baad 