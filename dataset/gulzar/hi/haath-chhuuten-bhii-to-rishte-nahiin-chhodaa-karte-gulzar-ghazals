
हाथ छूटें भी तो रिश्ते नहीं छोड़ा करते 
वक़्त की शाख़ से लम्हे नहीं तोड़ा करते 
जिस की आवाज़ में सिलवट हो निगाहों में शिकन 
ऐसी तस्वीर के टुकड़े नहीं जोड़ा करते 
लग के साहिल से जो बहता है उसे बहने दो 
ऐसे दरिया का कभी रुख़ नहीं मोड़ा करते 
जागने पर भी नहीं आँख से गिरतीं किर्चें 
इस तरह ख़्वाबों से आँखें नहीं फोड़ा करते 
शहद जीने का मिला करता है थोड़ा थोड़ा 
जाने वालों के लिए दिल नहीं थोड़ा करते 
जा के कोहसार से सर मारो कि आवाज़ तो हो 
ख़स्ता दीवारों से माथा नहीं फोड़ा करते 