
zikr hotā hai jahāñ bhī mire afsāne kā 
ek darvāza sā khultā hai kutub-ḳhāne kā 
ek sannāTā dabe-pāñv gayā ho jaise 
dil se ik ḳhauf sā guzrā hai bichhaḌ jaane kā 
bulbula phir se chalā paanī meñ ġhote khāne 
na samajhne kā use vaqt na samjhāne kā 
maiñ ne alfāz to bījoñ kī tarah chhāñT diye 
aisā mīThā tirā andāz thā farmāne kā 
kis ko roke koī raste meñ kahāñ baat kare 
na to aane kī ḳhabar hai na patā jaane kā 