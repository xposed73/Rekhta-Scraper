
tujh ko dekhā hai jo dariyā ne idhar aate hue 
kuchh bhañvar Duub ga.e paanī meñ chakrāte hue 
ham ne to raat ko dāñtoñ se pakaḌ kar rakkhā 
chhīnā-jhapTī meñ ufuq khultā gayā jaate hue 
maiñ na hūñgā to ḳhizāñ kaise kaTegī terī 
shoḳh patte ne kahā shāḳh se murjhāte hue 
hasrateñ apnī bilaktīñ na yatīmoñ kī tarah 
ham ko āvāz hī de lete zarā jaate hue 
sī liye hoñT vo pākīza nigāheñ sun kar 
mailī ho jaatī hai āvāz bhī dohrāte hue 