
maiñ apne iḳhtiyār meñ huuñ bhī nahīñ bhī huuñ 
duniyā ke kārobār meñ huuñ bhī nahīñ bhī huuñ 
terī hī justujū meñ lagā hai kabhī kabhī 
maiñ tere intizār meñ huuñ bhī nahīñ bhī huuñ 
fihrist marne vāloñ kī qātil ke paas hai 
maiñ apne hī mazār meñ huuñ bhī nahīñ bhī huuñ 
auroñ ke saath aisā koī mas.ala nahīñ 
ik maiñ hī is dayār meñ huuñ bhī nahīñ bhī huuñ 
mujh se hī hai har ek siyāsat kā e'tibār 
phir bhī kisī shumār meñ huuñ bhī nahīñ bhī huuñ 