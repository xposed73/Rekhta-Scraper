
koī hindū koī muslim koī īsā.ī hai 
sab ne insān na banñe kī qasam khaa.ī hai 
itnī ḳhūñ-ḳhār na thiiñ pahle ibādat-gāheñ 
ye aqīde haiñ ki insān kī tanhā.ī hai 
tiin chauthā.ī se zaa.id haiñ jo ābādī meñ 
un ke hī vāste har bhuuk hai mahñgā.ī hai 
dekhe kab talak baaqī rahe saj-dhaj us kī 
aaj jis chehra se tasvīr utarvā.ī hai 
ab nazar aatā nahīñ kuchh bhī dukānoñ ke sivā 
ab na bādal haiñ na chiḌiyāñ haiñ na purvā.ī hai 