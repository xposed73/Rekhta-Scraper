
dukh apnā agar ham ko batānā nahīñ aatā 
tum ko bhī to andāza lagānā nahīñ aatā 
pahuñchā hai buzurgoñ ke bayānoñ se jo ham tak 
kyā baat huī kyuuñ vo zamāna nahīñ aatā 
maiñ bhī use khone kā hunar siikh na paayā 
us ko bhī mujhe chhoḌ ke jaanā nahīñ aatā 
is chhoTe zamāne ke baḌe kaise banoge 
logoñ ko jab aapas meñ laḌānā nahīñ aatā 
DhūñDhe hai to palkoñ pe chamakne ke bahāne 
aañsū ko mirī aañkh meñ aanā nahīñ aatā 
tārīḳh kī āñkhoñ meñ dhuāñ ho ga.e ḳhud hī 
tum ko to koī ghar bhī jalānā nahīñ aatā 