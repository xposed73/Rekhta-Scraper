
maiñ is umiid pe Duubā ki tū bachā legā 
ab is ke ba.ad mirā imtihān kyā legā 
ye ek mela hai va.ada kisī se kyā legā 
Dhalegā din to har ik apnā rāsta legā 
maiñ bujh gayā to hamesha ko bujh hī jā.ūñgā 
koī charāġh nahīñ huuñ ki phir jalā legā 
kaleja chāhiye dushman se dushmanī ke liye 
jo be-amal hai vo badla kisī se kyā legā 
maiñ us kā ho nahīñ saktā batā na denā use 
lakīreñ haath kī apnī vo sab jalā legā 
hazār toḌ ke aa jā.ūñ us se rishta 'vasīm' 
maiñ jāntā huuñ vo jab chāhegā bulā legā 