
sheḳh ne nāqūs ke sur meñ jo ḳhud hī taan lī 
phir to yāroñ ne bhajan gaane kī khul kar Thaan lī 
muddatoñ qaa.im raheñgī ab diloñ meñ garmiyāñ 
maiñ ne photo le liyā us ne nazar pahchān lī 
ro rahe haiñ dost merī laash par be-iḳhtiyār 
ye nahīñ daryāft karte kis ne is kī jaan lī 
maiñ to engine kī gale-bāzī kā qaa.il ho gayā 
rah ga.e naġhme hudī-ḳhvānoñ ke aisī taan lī 
hazrat-e-'akbar' ke istiqlāl kā huuñ mo'tarif 
ta-ba-marg us par rahe qaa.im jo dil meñ Thaan lī 