
ik bosa dījiye mirā īmān lījiye 
go but haiñ aap bahr-e-ḳhudā maan lījiye 
dil le ke kahte haiñ tirī ḳhātir se le liyā 
ulTā mujhī pe rakhte haiñ ehsān lījiye 
ġhairoñ ko apne haath se hañs kar khilā diyā 
mujh se kabīda ho ke kahā paan lījiye 
marnā qubūl hai magar ulfat nahīñ qubūl 
dil to na dūñgā aap ko maiñ jaan lījiye 
hāzir huā karūñgā maiñ akasr huzūr meñ 
aaj achchhī tarah se mujhe pahchān lījiye 