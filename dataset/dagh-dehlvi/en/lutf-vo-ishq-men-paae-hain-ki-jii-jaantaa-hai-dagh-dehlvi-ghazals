
lutf vo ishq meñ paa.e haiñ ki jī jāntā hai 
rañj bhī aise uThā.e haiñ ki jī jāntā hai 
jo zamāne ke sitam haiñ vo zamāna jaane 
tū ne dil itne satā.e haiñ ki jī jāntā hai 
tum nahīñ jānte ab tak ye tumhāre andāz 
vo mire dil meñ samā.e haiñ ki jī jāntā hai 
inhīñ qadmoñ ne tumhāre inhīñ qadmoñ kī qasam 
ḳhaak meñ itne milā.e haiñ ki jī jāntā hai 
dostī meñ tirī dar-parda hamāre dushman 
is qadar apne parā.e haiñ ki jī jāntā hai 