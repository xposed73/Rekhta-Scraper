
bujhā diye haiñ ḳhud apne hāthoñ mohabbatoñ ke diye jalā ke 
mirī vafā ne ujaaḌ dī haiñ umiid kī bastiyāñ basā ke 
tujhe bhulā deñge apne dil se ye faisla to kiyā hai lekin 
na dil ko mālūm hai na ham ko jiyeñge kaise tujhe bhulā ke 
kabhī mileñge jo rāste meñ to muñh phirā kar palaT paḌeñge 
kahīñ suneñge jo naam terā to chup raheñge nazar jhukā ke 
na sochne par bhī sochtī huuñ ki zindagānī meñ kyā rahegā 
tirī tamannā ko dafn kar ke tire ḳhayāloñ se duur jā ke 