
sansār kī har shai kā itnā hī fasāna hai 
ik dhund se aanā hai ik dhund meñ jaanā hai 
ye raah kahāñ se hai ye raah kahāñ tak hai 
ye raaz koī raahī samjhā hai na jaanā hai 
ik pal kī palak par hai Thahrī huī ye duniyā 
ik pal ke jhapakne tak har khel suhānā hai 
kyā jaane koī kis par kis moḌ par kyā biite 
is raah meñ ai raahī har moḌ bahānā hai 
ham log khilaunā haiñ ik aise khilāḌī kā 
jis ko abhī sadiyoñ tak ye khel rachānā hai 